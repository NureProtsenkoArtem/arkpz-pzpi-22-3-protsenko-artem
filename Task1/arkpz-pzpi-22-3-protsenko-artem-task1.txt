Харківський національний університет радіоелектроніки
Факультет комп'ютерних наук
Кафедра програмної інженерії




ЗВІТ
до лабораторної роботи №1 з дисципліни
«Аналіз та рефакторинг коду»
на тему: «РОЗРОБКА VISION & SCOPE»






Виконав
ст. гр. ПЗПІ-22-3
Проценко Артем Романович

Перевірив
ст. викладач кафедри ПІ
Сокорчук Ігор Петрович





Харків 2024
1 МЕТА РОБОТИ

Описати проєкт програмної системи для автоматизації годування домашніх тварин у вигляді Vision & Scope документу.

2 ХІД РОБОТИ

У ході роботи була проаналізована предметна область, для якої створюється нова система. Проведено аналіз аналогів та виділення їх недоліків, яких не має в запропонованій системи. Було виділено основні функції серверної, мобільної, веб частини та IoT клієнта. Виділено програмні інструменти, які будуть використовуватись в проєкті.
Основний документ Vision & Scope наведено у додатку А
Відео-посилання на пояснення пунктів документу Vision & Scope наведено у додатку Б

 
ВИСНОВКИ

У результаті виконання лабораторної роботи було проаналізовано предметну область, що дозволило глибше зрозуміти потреби користувачів та вимоги до нової системи автоматизації годування тварин. Проведений аналіз аналогів допоміг виявити їхні недоліки, яких вдалося уникнути у запропонованій системі. Визначено основні функції та призначення кожної частини системи: серверної частини для обробки запитів і збереження даних, мобільного додатку для забезпечення зручного доступу користувачів, веб-інтерфейсу для управління та моніторингу, а також IoT-клієнта для інтеграції з фізичними пристроями. Крім цього, було обрано відповідні програмні інструменти, що забезпечать надійну роботу системи, її масштабованість та захист даних користувачів, що в цілому підвищує ефективність запропонованого рішення. 

ДОДАТОК А
Vision & Scope документ

Vision and Scope document
for
Програмна система для автоматизації годування домашніх тварин
Version 1.0 approved
Prepared by Проценко Артем Романович
Харківський національний університет радіоелектроніки
12.11.2024
 
Table of Contents
1. BUSINESS REQURIMENTS (БІЗНЕС ВИМОГИ)	6
1.1 Background (Передумови)	6
1.2 Business Opportunity (Бізнес можливості)	6
2. VISION OF THE SOLUTION (КОНЦЕПЦІЯ РІШЕННЯ)	8
2.1 Vision Statement (Окреслення концепції)	8
2.2 Major Features (Головна функціональність)	9
3. SCOPE AND LIMITATIONS (РАМКИ ТА ОБМЕЖЕННЯ)	9
3.1 Scope of Initial Release (Рамки первинного випуску)	9
3.2 Scope of Subsequent Releases (Рамки наступних випусків)	10
4. BUSINESS CONTEXT(БІЗНЕС-КОНТЕКСТ)	10
4.3. Operating Environment (Робоче середовище)	10


Revision History


Name	Date	Reason For Changes	Version
			
			

 
1. BUSINESS REQURIMENTS (БІЗНЕС ВИМОГИ)
1.1 Background (Передумови)

У цьому проєкті розглядається предметна область автоматизації годування домашніх тварин, яка покликана полегшити догляд за ними та забезпечити своєчасне годування відповідно до індивідуальних потреб кожної тварини. Сучасний ритм життя багатьох власників тварин часто не дозволяє вчасно здійснювати годування, що створює потребу в надійній системі автоматизації, яка зможе виконувати цю функцію навіть за відсутності людини.
Головна ідея та мета розробки продукту – створити інтелектуальну систему для автоматизованого годування домашніх тварин, яка забезпечить належний догляд за ними у будь-який час. Така система допоможе підтримувати регулярний графік годування, що сприятиме покращенню фізичного та емоційного стану тварин. Це дозволить власникам бути впевненими, що їхні улюбленці завжди отримують необхідну кількість їжі та води, навіть якщо вони знаходяться поза домом.
Програмний продукт необхідний для того, щоб полегшити життя власникам домашніх тварин, зменшити їхні турботи та забезпечити зручний спосіб догляду за тваринами, особливо для людей із зайнятим графіком або у випадках тривалої відсутності. Він надасть споживачеві впевненість у тому, що їхні тварини доглянуті належним чином, навіть без безпосереднього втручання.

1.2 Business Opportunity (Бізнес можливості)

На ринку існує кілька аналогів систем автоматизації годування домашніх тварин, серед яких популярні продукти, такі як PetSafe Smart Feed, WOPET Automatic Pet Feeder. Однак більшість з них обмежується базовими функціями, як-от автоматична подача корму за встановленим розкладом, і не пропонує індивідуалізованого підходу до догляду за тваринами. Основними недоліками аналогів є відсутність адаптивного режиму годування, відсутність інтеграції з системами віддаленого спостереження та контролю, обмежені можливості налаштування порцій для тварин із різними потребами, а також відсутність системи розпізнавання тварин, яка була б корисною для домогосподарств із кількома тваринами. Крім того, більшість цих пристроїв не мають автономного режиму на випадок перебоїв з інтернетом чи електропостачанням, що може спричинити незручності для власників.
Програмна система для автоматизації годування домашніх тварин  прагне вирішити ці проблеми та випередити рішення завдяки ряду унікальних переваг. Пропонується адаптивне годування, що використовує дані про активність та здоров'я тварини для коригування порцій. Додаток для віддаленого керування дозволить власникам спостерігати за годуванням, отримувати повідомлення та налаштовувати розклад навіть на відстані. система також включатиме функцію розпізнавання тварини для контролю за годівлею кожної тварини окремо, що особливо зручно для власників декількох домашніх улюбленців. Впровадження автономного режиму забезпечить надійну роботу пристрою навіть у випадках відсутності інтернету чи електрики.
Програмний продукт орієнтований на ринок власників домашніх тварин, особливо тих, хто має активний графік або часто буває відсутній вдома. Також він буде цікавим для людей, які прагнуть підтримувати здоровий режим харчування своїх улюбленців. Завдяки "розумних" пристроїв, на яких зростає популярність та автоматизованих рішень для догляду за тваринами, продукт має великий потенціал на ринку та може зайняти значну нішу серед продуктів для догляду за домашніми тваринами.
Цей проєкт може приносити прибуток через комплексну модель монетизації, яка поєднує разовий дохід від продажу пристрою та регулярний дохід від підписки і продажу аксесуарів. Це дозволить забезпечити стабільний потік доходів та можливості для подальшого розвитку та масштабування бізнесу.

2. VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)

Цей програмний продукт є інноваційною системою автоматизації годування домашніх тварин, призначеною для забезпечення здорового, регулярного та своєчасного харчування улюбленців без необхідності постійного нагляду з боку власників. Мета системи – полегшити життя власникам, надаючи їм впевненість у тому, що їхні тварини завжди отримують належний догляд, навіть за їхньої відсутності. Система забезпечує точне дозування корму, гнучке налаштування графіку годування, моніторинг та аналітику харчових звичок, що сприяє покращенню загального здоров'я тварин.
Основне призначення продукту – стати надійним помічником для власників домашніх тварин, який забезпечує стабільне харчування і сприяє підтриманню здорового способу життя улюбленців. Продукт орієнтований на сучасних власників домашніх тварин, які прагнуть інтегрувати "розумні" технології у свій побут для забезпечення найкращого догляду за улюбленцями. Завдяки дистанційному керуванню через мобільний додаток, система дозволяє змінювати розклад годування, відстежувати споживання корму та отримувати сповіщення у реальному часі. Крім того, система здатна автоматично адаптувати порції залежно від активності та здоров’я тварини, що створює індивідуальний підхід до годування.
Система вирішує низку важливих проблем, з якими стикаються власники домашніх тварин: вона забезпечує стабільне та точне дотримання графіку годування, що особливо важливо для власників із нерегулярним графіком роботи або тих, хто часто подорожує. Функція контролю порцій допомагає уникнути переїдання або недоїдання, автоматично коригуючи кількість корму на основі встановлених налаштувань та потреб тварини. Завдяки можливості відстежувати харчові звички тварини та аналізувати зміни, власник може вчасно виявити потенційні проблеми зі здоров'ям улюбленця. Система також зменшує залежність від людського фактору, забезпечуючи надійне годування тварин навіть у випадках, коли власник не може бути присутнім особисто, що знижує стрес для тварини та власника. Гнучке налаштування і контроль дозволяють власнику вносити зміни до режиму годування дистанційно, що дає більше свободи та спокою.

2.2 Major Features (Головна функціональність)

Основні функції системи та можливості, що будуть надаватися:
MF1) Створення графіку для автоматичного годування тварини;
MF2) Адаптивне годування на основі параметрів тварини;
MF3)  Моніторинг споживання корму;
MF4) Система розпізнавання тварин для сімей з багатьма тваринами;
MF5) Сповіщення та нагадування користувача про закінчення корму;
MF6) Функція відеоспостереження;
MF7) Перегляд історії годування тварини та створення звітів про кількість та час подачі корма за певним період;
MF8) Налаштування споживання калорій;
MF9) Можливість включення екстреного режиму годування;
MF10) Можливість додавання звукових сповіщень перед початком годування тварини;
MF11) Інтелектуальний аналіз здоров’я тварини на основі харчових звичок;
MF12) Перегляд стану смарт пристрою.



3. SCOPE AND LIMITATIONS (РАМКИ ТА ОБМЕЖЕННЯ)
3.1 Scope of Initial Release (Рамки первинного випуску)

Перелік функціональності для серверної частини та IoT клієнту:
1. Реєстрація та авторизація користувача системи;
2. Підключення користувача до смарт пристрою;
3. Створення графіку для автоматичного годування тварини;
4. Адаптивне годування на основі параметрів тварини;
5. Система розпізнавання тварин для сімей з багатьма тваринами;
6. Функція відеоспостереження;
7. Налаштування споживання калорій;
8. Інтелектуальний аналіз здоров’я тварини на основі харчових звичок.

3.2 Scope of Subsequent Releases (Рамки наступних випусків)

Перелік функціональності для веб та мобільної частини:
1. Моніторинг споживання корму;
2. Сповіщення та нагадування користувача про закінчення корму;
3. Можливість включення екстреного режиму годування;
4. Можливість додавання звукових сповіщень перед початком годування тварини;
5. Перегляд стану смарт пристрою.

4. BUSINESS CONTEXT(БІЗНЕС-КОНТЕКСТ)
4.3. Operating Environment (Робоче середовище)
Система автоматизації годування домашніх тварин розрахована на географічно розподілених користувачів, які можуть перебувати в різних часових поясах, і тому потребують цілодобового доступу до системи. Доступ до системи необхідний з різних місць, де знаходяться користувачі, що вимагає стабільного інтернет-з'єднання для забезпечення безперервної роботи. Дані генеруються як на стороні клієнта (пристрої для годування та мобільні додатки), так і на сервері, причому зберігаються віддалено, щоб забезпечити можливість доступу до них з будь-якого місця. Встановлено певні обмеження щодо часу відгуку системи, щоб забезпечити швидкий і надійний доступ до даних. Хоча короткочасні перебої в обслуговуванні є допустимими, система має залишатися доступною у будь-який час, адже безперервний доступ важливий для користувачів і стабільного функціонування їхніх пристроїв.
Для реалізації проєкту системи автоматизації годування домашніх тварин будуть використані наступні програмні засоби та інструменти:
Серверна частина: для серверної логіки використовується мова програмування C# з фреймворком ASP.NET Web API, що забезпечує розробку надійного та масштабованого веб-сервісу.
Веб-частина: інтерфейс користувача для веб-доступу реалізовано з використанням бібліотеки React з TypeScript (React.ts).
Мобільна частина: мобільний додаток розроблено на основі Kotlin з використанням фреймворку Ktor.
IoT: для керування смарт-пристроями (годівницями) використовується платформа Arduino.
Протоколи: для обміну даними між IoT-пристроями та сервером використовується протокол MQTT, що оптимізовано для роботи з ресурсномісткими пристроями та забезпечує надійну передачу повідомлень у реальному часі. Для інших запитів між клієнтськими додатками та сервером використовується протокол HTTP.
База даних: для зберігання даних про користувачів, тварин, історію годування та інші параметри використовується реляційна база даних PostgreSQL.
 
ДОДАТОК Б
Відео пояснення пунктів документу Vision & Scope

https://www.youtube.com/watch?v=V6JNuLVujlQ
